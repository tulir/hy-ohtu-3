Retrospektiivissä käsitellään edellisen sprintin hyviä ja huonoja puolia ja
muutosehdotuksia. Retrospektiivi voi kestää menetelmästä ja ryhmän koosta
riippuen kymmenestä minuutista tuntiin. Välineinä retrospektiivissä käytetään
useimmiten lehtiö- tai valkotaulua ja merkkauskyniä tai taulutusseja.

Start, Stop, Continue, More of, Less of Wheel -menetelmässä ryhmässä kysytään,
mitä asioita pitäisi muuttaa. Muutokset jaotellaan kategorioihin "pitäisi
aloittaa", "pitäisi lopettaa", "pitäisi jatkaa", "pitäisi lisätä" ja "pitäisi
vähentää".

Glad, Sad, Mad -menetelmässä sen sijaan listataan ongelmia, joita tulisi korjata,
ja asioita, jotka menivät hyvin. Listatut asiat kerätään yhteen, jonka jälkeen
voidaan keskustella ovatko muut samaa mieltä. Ongelmat tai ehdotukset, joiden
kanssa suurin osa on samaa mieltä voidaan toteuttaa.
